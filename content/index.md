---
title: "My title"
...
Christians me-sida för kursen oophp
=========================

[FIGURE src="image/me.jpg?w=250"]

Hej och välkommen till min me-sida för kursen _Objektorienterade webbteknologier_ vid Blekinge tekniska högskola. På den här sidan kommer jag under kursens gång (april-maj 2018) att publicera mina redovisningstexter för de olika kursmomenten och förmodligen också en del annat material relaterat till olika uppgifter i kursen.

Några ord om mig själv: Mitt namn är Christian Nelson och jag bor i Vasa i Österbotten på Finlands västkust. Jag jobbar som informationsspecialist vid Vasa universitet. Jag har alltid haft ett intresse för informationsteknik och framför allt databaser. För att utveckla mig själv och kunna utvecklas i mitt arbete har jag under den senaste tiden satsat på att lära mig programmera och en del annat relaterat till datavetenskap och informationsteknologi. Jag är mycket tacksam att jag haft möjlighet att gå kurspaketet  _Webbprogrammering och databaser_ vid BTH.

Jag ser fram emot denna fjärde och sista kurs i paketet. Förhoppningsvis kommer kursen att ge mig fördjupade kunskaper i objektorienterad programmering i PHP. Jag tyckte det var oerhört kul att lära mig grunderna i PHP i den första kursen _Webbteknologier_ och ser nu fram emot att bygga vidare på kunskaperna från den kursen. Jag har gått en kurs i objektorienterad programmering med Java, men känner mig ändå ganska osäker på det, så jag hoppas att jag via PHP i den här kursen också ska få bättre koll på objektorienterad programmering överlag.

Denna sida är uppbyggd med hjälp av ramverket Anax. Vi använde oss av och lärde oss grunderna i ramverket i den andra kursen, _Teknisk webbdesign och användbarhet_. Under denna kurs kommer vi att ha möjlighet att lära oss mera om hur ramverket är uppbyggt och hur det kan modifieras.

Välkommen att följa mig under den sista delen av kurspaketet. Det har varit ett väldigt intensivt år med både jobb och mycket  studier men samtidigt också väldigt lärorikt och givande!
